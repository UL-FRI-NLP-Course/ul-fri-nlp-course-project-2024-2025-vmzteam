Prometne informacije 9. 1. 2024 ob 21.00, 1. in 2. program

Na regionalni cesti Razdrto–Vipava več prevrnjenih tovornih vozil močno ovira promet. Voznike opozarjamo na omejitve zaradi močnih sunkov burje.

Na gorenjski avtocesti bo v sredo, 10. januarja, med 8. in 16. uro promet skozi predor Karavanke potekal izmenično enosmerno, s čakanjem.

Na hitri cesti Koper–Izola je zaprt vozni pas skozi predor Markovec proti Izoli.

Od 10. do 20. januarja bo na istem odseku proti Ljubljani zaprt bencinski servis na počivališču Koper med Semedelo in priključkom Koper Slavček.

Zaradi burje je zaprta primorska avtocesta med priključkoma Kastelec in Kozina proti Ljubljani. Promet je preusmerjen na regionalno cesto.

Na vipavski hitri cesti med razcepom Nanos in priključkom Selo ter na regionalni cesti Razdrto–Vipava velja prepoved za počitniške prikolice, hladilnike in vozila s ponjavami – 2. stopnja. Na cesti Vipava–Ajdovščina velja prepoved 1. stopnje za enaka vozila.

Cesta čez prelaz Vršič je prevozna samo za osebna vozila z nameščenimi snežnimi verigami.