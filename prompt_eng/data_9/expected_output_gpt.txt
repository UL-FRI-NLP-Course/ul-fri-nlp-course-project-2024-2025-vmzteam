Prometne informacije 10. 1. 2024 ob 15.30, 1. in 2. program

Na štajerski avtocesti sta pred priključkom Ljubljana Sneberje proti Celju zaprta vozni in prehitevalni pas. Zaprt je tudi prehitevalni pas na razcepu Zadobrova iz smeri severne obvoznice. Nastal je zastoj, ki sega na vzhodno obvoznico mimo Bizovika in na severno obvoznico do Tomačevega.

Zaradi popoldanske konice je promet močno povečan na cestah iz mestnih središč in na mestnih obvoznicah. Nastajajo zastoji.

Na pomurski avtocesti je pred Gančani proti Murski Soboti zaradi okvare tovornega vozila zaprt vozni pas.

Na cesti Tomačevo–Trzin je v križišču Zasavske in Štajerske ceste proti Trzinu zaprt en pas zaradi okvare vozila.

Na hitri cesti Koper–Izola je na počivališču Koper, med Semedelo in priključkom Koper Slavček proti Ljubljani, zaprt bencinski servis.

Na gorenjski avtocesti promet skozi predor Karavanke danes do 16. ure poteka izmenično enosmerno, s čakanjem pred predorom.

Cesta čez prelaz Vršič je prevozna samo za osebna vozila z nameščenimi verigami.