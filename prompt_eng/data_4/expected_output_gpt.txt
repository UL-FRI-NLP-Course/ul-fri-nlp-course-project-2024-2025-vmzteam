Prometne informacije – 1. januar 2024, ob 8.30

Na štajerski avtocesti je med Šentrupertom in Vranskim proti Ljubljani zaradi prometne nesreče zaprt prehitevalni pas.

V Ljubljani je do ponedeljka zjutraj popolnoma zaprta Dunajska cesta zaradi rušenja železniškega nadvoza pri glavni železniški postaji. Obvoz je urejen po Samovi, Drenikovi, Celovški in Tivolski cesti.

V sredo bo na gorenjski avtocesti promet skozi predor Karavanke med 8. in 16. uro potekal izmenično enosmerno, s čakanjem pred predorom.

Več o delovnih zaporah v prometni napovedi.

Zaradi burje je na vipavski hitri cesti med Selom in Nanosom ter na regionalni cesti med Vipavo in Ajdovščino prepovedan promet za počitniške prikolice, hladilnike in vozila s ponjavami, lažja od 8 ton.

Cesta čez prelaz Vršič je zaradi snega zaprta. Na višje ležečih cestah se sneg oprijema vozišča, na prelazih so priporočljive snežne verige.

Danes do 22. ure velja omejitev prometa za tovorna vozila, težja od 7 ton in pol.