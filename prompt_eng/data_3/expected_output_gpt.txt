Prometne informacije – 1. januar 2024, ob 8.00

Na štajerski avtocesti je med Šentrupertom in Vranskim proti Ljubljani zaprt prehitevalni pas zaradi prometne nesreče.

Več okvarjenih vozil ovira promet na dolenjski avtocesti med Novim mestom in Mirno Pečjo proti Ljubljani.

V Ljubljani bo do ponedeljka zjutraj popolna zapora Dunajske ceste zaradi rušenja železniškega nadvoza pri glavni železniški postaji. Obvoz poteka po Samovi, Drenikovi, Celovški in Tivolski cesti.

V sredo bo na gorenjski avtocesti promet skozi predor Karavanke med 8. in 16. uro urejen izmenično enosmerno, s čakanjem pred predorom.

Več o delovnih zaporah v prometni napovedi.

Zaradi burje je na vipavski hitri cesti med Selom in Nanosom ter na regionalni cesti med Vipavo in Ajdovščino prepovedan promet za počitniške prikolice, hladilnike in vozila s ponjavami, lažja od 8 ton.

Cesta čez prelaz Vršič je zaprta zaradi snega. Na višje ležečih cestah se sneg oprijema vozišča, na prelazih so priporočljive snežne verige.

Danes do 22. ure velja omejitev prometa za tovorna vozila, težja od 7 ton in pol.