Prompt:

S spodnjih podatkov generiraj besedilo o prometu za branje po radiju.
Besedilo naj bo jedrnato. Bolj pomembne informacije daj na začetek besedila.

Podatki:

Nesreče:
Na štajerski avtocesti je med Šentrupertom in Vranskim proti Ljubljani je zaprt prehitevalni pas.

Ovire:
Več okvarjenih vozil na dolenjski avtocesti med Novim mestom in Mirno Pečjo proti Ljubljani ovira promet.

Delo na cesti:
V Ljubljani bo do ponedeljka, 8. 1. 2024, do 5. ure zjutraj popolna zapora **Dunajske ceste** zaradi rušenja železniškega nadvoza pri glavni železniški postaji. Obvoz je urejen po Samovi, Drenikovi, Celovški in Tivolski cesti.

Na gorenjski avtocesti, v predoru Karavanke bo zaradi del v sredo,10. 1. med 8. in 16. uro promet potekal izmenično enosmerno s čakanjem pred predorom.

Več o delovnih zaporah v prometni napovedi.

Vreme:
**Burja,** prepoved za počitniške prikolice, hladilnike in vozila s ponjavami do 8 ton, 1. stopnja je na:  
\- H4, vipavski hitri cesti med Selom in Nanosom;  
\- na regionalni cesti Vipava - Ajdovščina.

Cesta čez prelaz Vršič je zaradi snega zaprta.

Na višje ležečih cestah se sneg oprijema cestišč. Na prelazih so priporočljive verige.

Mednarodne informacije:
Danes do 22. ure velja omejitev prometa tovornih vozil, katerih največja dovoljena masa presega 7,5 ton.

Odgovor:
Na štajerski avtocesti je med Šentrupertom in Vranskim proti Ljubljani zaprt prehitevalni pas zaradi nesreče. Na
dolenjski avtocesti med Novim mestom in Mirno Pečjo proti Ljubljani ovira promet več okvarjenih vozil. Do
ponedeljka bo na Dunajski cesti v Ljubljani popolna zapora zaradi rušenja železniškega nadvoza pri glavni
železniški postaji, obvoz je urejen po Samovi, Drenikovi, Celovški in Tivolski cesti. Na gorenjski avtocesti bo
jutri od 8. do 16. ure v predoru Karavanke zaradi del promet potekal izmenično enosmerno s čakanjem pred predorom.
Zaradi burje je na vipavski hitri cesti med Selom in Nanosom ter na regionalni cesti Vipava - Ajdovščina prepoved
za počitniške prikolice, hladilnike in vozila s ponjavami do 8 ton. Cesta čez prelaz Vršič je zaradi snega zaprta.
Na višje ležečih cestah se sneg oprijema cestišč, na prelazih so priporočljive verige. Danes do 22. ure velja
omejitev prometa tovornih vozil nad 7,5 ton.