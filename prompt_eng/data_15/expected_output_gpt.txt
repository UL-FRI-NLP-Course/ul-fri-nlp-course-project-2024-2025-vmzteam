Prometne informacije 19. 1. 2024 ob 6.30, 1. in 2. program

Na štajerski avtocesti je zaradi zdrsov tovornih vozil zaprt vozni pas med priključkom Dramlje in predorom Pletovarje proti Mariboru ter vozni in prehitevalni pas med Slovensko Bistrico jug in počivališčem Tepanje proti Ljubljani. Oviran je tudi promet pred priključkom Žalec proti Mariboru.

Na gorenjski avtocesti je zaprt oziroma oviran prehitevalni pas pred priključkom Šmartno proti Ljubljani.

Zaprta je cesta Velenje–Slovenj Gradec pri Hudi Luknji.

Na primorski avtocesti bo med Vrhniko in Brezovico proti Ljubljani v soboto in nedeljo med 7. in 17. uro promet potekal po enem pasu. Možni so zastoji.

Cesta Ruše–Puščava ostaja zaprta zaradi obnove mostu pri Fali. Obvoz je po cesti Ruše–Selnica ob Dravi–Činžat–Fala in obratno.

Več o delovnih zaporah v prometni napovedi.

V večjem delu Slovenije in v višjeležečih krajih močno sneži. Ceste so spolzke, promet poteka počasneje. Na pot se odpravite pravočasno in z obvezno zimsko opremo. Največ težav pričakujemo na avtocestnih vzponih in na Primorskem, kjer bo promet dodatno ovirala burja. Možno je izločanje tovornih vozil.

Zaradi zimskih razmer velja prepoved za tovorna vozila nad 7,5 tone:
– na cestah Novo mesto–Metlika, Soteska–Črmošnjice–Črnomelj, Jugorje pri Metliki–Štrekljevec–Ručetna vas,
– ter na cesti Velenje–Slovenj Gradec.