Prometne informacije 8. 1. 2024 ob 5.00, 1. in 2. program

Na vipavski hitri cesti promet proti Vrtojbi ovira pnevmatika na vozišču med priključkoma Ajdovščina in Selo.

V Ljubljani promet na Dunajski cesti zaradi rušenja železniškega nadvoza poteka po dveh pasovih v vsako smer. V času prometnih konic pričakujemo zastoje. Zapora bo predvidoma do 21. februarja.

Na gorenjski avtocesti bo v sredo, 10. januarja, med 8. in 16. uro promet skozi predor Karavanke potekal izmenično enosmerno s čakanjem.

Na hitri cesti med Izolo in Koprom bo danes zjutraj promet v obeh smereh potekal po enem pasu. Možni so zastoji v času konic.

Zaradi snega je zaprta cesta čez prelaz Vršič.

Zaradi poplavljenega cestišča je zaprta cesta Lešje–Koritno.