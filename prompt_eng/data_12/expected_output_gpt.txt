Prometne informacije 15. 1. 2024 ob 12.00, 1. in 2. program

Zastoj tovornih vozil je na gorenjski avtocesti pred predorom Karavanke proti Avstriji, dolg približno en kilometer.

Zaradi povečanega prometa je zastoj na vzhodni ljubljanski obvoznici med Zadobrovo in Zaloško proti Malencam.

Na štajerski avtocesti ovira promet okvarjeno vozilo na pospeševalno-zaviralnem pasu med priključkoma Sneberje in Šentjakob proti Celju ter med Dramljami in Pletovarjem proti Mariboru.

Na glavni cesti Ravne–Dravograd pri Ravnah na Koroškem promet poteka izmenično enosmerno zaradi okvare vozila.

Cesta Ruše–Puščava je zaradi obnove mostu pri Fali zaprta do 19. januarja. Obvoz je urejen po cesti Ruše–Selnica ob Dravi–Činžat–Fala in obratno.

Več o delovnih zaporah v prometni napovedi.

Cesta čez prelaz Vršič je prevozna samo za osebna vozila z nameščenimi verigami.