Prometne informacije 9. 1. 2024 ob 5.30, 1. in 2. program

Na štajerski avtocesti je med priključkoma Krtina in Domžale proti Ljubljani zaprt prehitevalni pas. Nastal je zastoj, zamuda znaša do 30 minut.

Zaradi jutranje prometne konice je promet povečan in upočasnjen v smeri večjih mest. Zastoji nastajajo proti Ljubljani iz smeri Štajerske, Dolenjske in Kočevja.

Na mariborski vzhodni obvoznici ovira promet pnevmatika na vozišču med Rogozo in razcepom Slivnica proti Ljubljani.

Srne na vozišču ovirajo promet na bivši hitri cesti med Pesnico in Mariborom centrom proti Mariboru.

Na gorenjski avtocesti bo v sredo, 10. januarja, med 8. in 16. uro promet skozi predor Karavanke urejen izmenično enosmerno, s čakanjem.

Na hitri cesti Koper–Izola je skozi predor Markovec proti Izoli zaprt vozni pas.

Na Dunajski cesti v Ljubljani promet poteka po dveh pasovih proti centru in proti obvoznici. Zaradi rušenja železniškega nadvoza so v konicah možni zastoji.

Zaradi burje je zaprta primorska avtocesta med priključkoma Kastelec in Kozina proti Ljubljani. Promet je preusmerjen na regionalno cesto.

Na vipavski hitri cesti med razcepom Nanos in priključkom Selo ter na regionalni cesti Razdrto–Podnanos–Manče–Vipava velja prepoved za počitniške prikolice, hladilnike in vozila s ponjavami – 2. stopnja. Na cesti Vipava–Ajdovščina velja prepoved 1. stopnje za enaka vozila.

Cesta čez prelaz Vršič je zaradi snega zaprta.