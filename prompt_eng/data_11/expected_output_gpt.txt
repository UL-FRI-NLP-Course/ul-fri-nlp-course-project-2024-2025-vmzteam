Prometne informacije 12. 1. 2024 ob 6.30, 1. in 2. program

Promet je oviran na cesti Dramlje–Šentjur pri avtocestnem priključku Dramlje, na regionalni cesti Kranj–Naklo na Polici pri priključku Kranj zahod ter v Radovljici, v križišču s Kranjsko cesto.

Promet je povečan na cestah proti večjim mestom in na mestnih vpadnicah.

Na štajerski avtocesti je pred predorom Pletovarje proti Mariboru zaradi okvare vozila zaprt počasni pas. Zaradi okvare avtobusa je promet oviran tudi pred predorom Podmilj proti Ljubljani.

Na gorenjski avtocesti pred počivališčem Voklo proti Ljubljani ovira promet žival na vozišču.

Cesta Litija–Zagorje bo pri Šklendrovcu zaprta v soboto, 13. januarja, med 7.30 in 17. uro.

Več o delovnih zaporah v prometni napovedi.

Cesta čez prelaz Vršič je prevozna samo za osebna vozila z nameščenimi verigami.